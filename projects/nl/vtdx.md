vTDx was een combinatie van dingen. Als eerste was het een test om te zien wat ik kon doen met Typescript. Daarom is de volledige vTDx-app, inclusief de UI, geschreven in enkel Typescript door gebruik te maken van de DOM API's. vTDx staat voor Vite-ToDo-X. De 'X' had eigenlijk niet veel betekenis, maar ik vond dat het iets toevoegde aan de naam wat anders ontbrak. Hoe dan ook, vTDx was een voortzetting van TDx: een andere notitie-app die ik eerder maakte met Vanilla JS in Electron.

Ik had geen duidelijke visie toen ik vTDx maakte. Ik wilde gewoon zien wat er mogelijk was met mijn huidige Typescript-vaardigheden, dus besloot ik een van de projecten opnieuw te maken waar ik destijds trots op was. Als ik terug kijk vind ik het ontwerp van beide TDx en vTDx maar matig, tenminste naar mijn eerlijke mening, maar al met al waren ze niet zo slecht. vTDx heeft niet veel vormgevingsinstellingen, maar het heeft wel een aantal thema’s voor zowel licht- als donker-modus. Je kunt de zijbalk inklappen, er is een prullenbak en nog een aantal andere functies die ik me eerlijk gezegd niet meer goed kan herinneren.

Nu ArcOS dood is, denk ik dat vTDx mijn langst lopende project is dat nog steeds ergens online draait. Ik kan me alleen niet voorstellen hoeveel beveiligingslekken er waarschijnlijk zijn ontstaan in de versies van de gebruikte libraries—daar zou ik waarschijnlijk nachtmerries van krijgen als ik Dependabot zou openen, dus, voor mijn eigen gemoedsrust, laat ik dat maar. vTDx had waarschijnlijk al LANG geleden gearchiveerd moeten worden, maar nu ik dit schrijf heb ik besloten dat niet te doen. Gewoon voor de lol.
