Inepta is een terugblik op het verleden: het is een OS geschreven in vanilla Javascript die draait in Electron. Ik ben het aan het schrijven om terug te kijken naar de Legacy ArcOS dagen en om te kijken wat er nou precies mogelijk is met Javascript in een moderne browser omgeving. Tot mijn verbazing is dat eigenlijk heel veel. Inepta (wat Latijns is voor ‘silly’, trouwens) heeft een Kernel met Kernel Modules zoals process beheer en bestandssysteem integratie. Inepta’s UI is een mix van de ‘grote 3’; Windows, Linux en MacOS. Heel Inepta is geschreven op een simplistische en modulaire manier om beginnende Javascript developers (zoals mijn klasgenoten) te laten zien wat er theoretisch en praktisch mogelijk is met JS.
